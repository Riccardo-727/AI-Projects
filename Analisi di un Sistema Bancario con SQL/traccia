Analisi dei clienti di una banca

Descrizione del Progetto
L'azienda Banking Intelligence vuole sviluppare un modello di machine learning supervisionato per prevedere i comportamenti futuri dei propri clienti, basandosi sui dati transazionali e sulle caratteristiche del possesso di prodotti. Lo scopo del progetto è creare una tabella denormalizzata con una serie di indicatori (feature) derivati dalle tabelle disponibili nel database, che rappresentano i comportamenti e le attività finanziarie dei clienti.

Obiettivo
Il nostro obiettivo è creare una tabella di feature per il training di modelli di machine learning, arricchendo i dati dei clienti con vari indicatori calcolati a partire dalle loro transazioni e dai conti posseduti. La tabella finale sarà riferita all'ID cliente e conterrà informazioni sia di tipo quantitativo che qualitativo.

Valore Aggiunto
La tabella denormalizzata permetterà di estrarre feature comportamentali avanzate per l'addestramento di modelli di machine learning supervisionato, fornendo numerosi vantaggi per l'azienda:

Predizione del comportamento dei clienti: Analizzando le transazioni e il possesso di prodotti, si possono identificare pattern di comportamento utili per prevedere azioni future come l'acquisto di nuovi prodotti o la chiusura di conti.

Riduzione del tasso di abbandono: Utilizzando gli indicatori comportamentali, si può costruire un modello per identificare i clienti a rischio di abbandono, permettendo interventi tempestivi da parte del team di marketing.

Miglioramento della gestione del rischio: La segmentazione basata su comportamenti finanziari consente di individuare clienti ad alto rischio e ottimizzare le strategie di credito e rischio.

Personalizzazione delle offerte: Le feature estratte possono essere utilizzate per personalizzare offerte di prodotti e servizi in base alle abitudini e preferenze dei singoli clienti, aumentando così la customer satisfaction.

Prevenzione delle frodi: Attraverso l’analisi delle transazioni per tipologia e importi, il modello può rilevare anomalie comportamentali indicative di frodi, migliorando le strategie di sicurezza e prevenzione.

Questi vantaggi porteranno un miglioramento complessivo delle operazioni aziendali, consentendo una maggiore efficienza nella gestione dei clienti e una crescita sostenibile del business.

Struttura del Database
Il database (che puoi scaricare da qui) è costituito dalle seguenti tabelle:

Cliente: contiene informazioni personali sui clienti (ad esempio, età).
Conto: contiene informazioni sui conti posseduti dai clienti.
Tipo_conto: descrive le diverse tipologie di conti disponibili.
Tipo_transazione: contiene i tipi di transazione che possono avvenire sui conti.
Transazioni: contiene i dettagli delle transazioni effettuate dai clienti sui vari conti.
Indicatori Comportamentali da Calcolare
Gli indicatori saranno calcolati per ogni singolo cliente (riferiti a id_cliente) e includono:

Indicatori di base
Età del cliente (da tabella cliente).
Indicatori sulle transazioni
Numero di transazioni in uscita su tutti i conti.
Numero di transazioni in entrata su tutti i conti.
Importo totale transato in uscita su tutti i conti.
Importo totale transato in entrata su tutti i conti.
Indicatori sui conti
Numero totale di conti posseduti.
Numero di conti posseduti per tipologia (un indicatore per ogni tipo di conto).
Indicatori sulle transazioni per tipologia di conto
Numero di transazioni in uscita per tipologia di conto (un indicatore per tipo di conto).
Numero di transazioni in entrata per tipologia di conto (un indicatore per tipo di conto).
Importo transato in uscita per tipologia di conto (un indicatore per tipo di conto).
Importo transato in entrata per tipologia di conto (un indicatore per tipo di conto).
